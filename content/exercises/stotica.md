---
title: 3. naloga - Stotica
weight: 30
---

Preganjati dolgčas je zahtevno, še posebej če ga preganjamo tako, da razmišljamo in rešujemo uganke. Igor se nadvse rad zaposli z matematičnimi ugankami. Na list papirja napiše števila od 1 do 9:

```
1  2  3  4  5  6  7  8  9 
```

Nato med števila dodaja znaka `+` in `-` tako, da se na koncu številke seštejejo v `100`. Na primer tako:

```
1 + 2 + 3 - 4 + 5 + 6 + 78 + 9 = 100
```

Vsakič mu uspe najti drugačno rešitev. Kljub temu sumi, da jih ne more biti prav veliko, ali se moti?.

Pomagaj Igorju in napiši program, ki poišče in izpiše vse možne rešitve tega problema. Za začetek je to lahko samo prva možna rešitev, ki jo bo vaš program našel, Igor pa bo zelo vesel, če mu pomagaš poiskati prav vse možne rešitve.
