---
title: Uvodne naloge
type: docs
---

Z ekipo mentorjev Poletnega tabora računalništva že komaj čakamo sredino avgusta, ko bomo svoj čas preživeli z vami in vas naučili kaj novega. Še pred tem pa smo zate pripravili nekaj zanimivih računalniških izzivov. Namen teh nalog je, da te lahko na podlagi tvojih rešitev uvrstimo v eno od skupin na letošnjem taboru, saj bi radi izgubili čim manj časa in že prvi dan pričeli z delom.

Brez skrbi, če še ne znaš programirati in ne poznaš nobenega programskega jezika. V tem primeru lahko z običajnimi besedami opišeš, kako bi se lotil_a posamezne naloge. Za lažji začetek smo vzeli vse lanske naloge in za primer še predlansko rešili. Če pa že programiraš, bomo tvoje kode zelo veseli. Zaželeno je, da jo objaviš na GitHub in nam na naloge@ptr.si pošlješ povezavo do repozitorija s svojimi rešitvami. Alternativno lahko kodo tudi stisneš v arhiv in ga pošlješ na isti naslov.

Datoteke z izvorno ali psevdokodo naj bodo ustrezno poimenovane in sicer `nalogaX`, kjer naj bo `X` zaporedna številka naloge (npr. `naloga1.py`).

**Za reševanje spodnjih nalog imaš na voljo 5 dni časa. Če v tem času tvoje kode ne prejmemo, boš samodejno uvrščen_a v skupino začetnikov.** V primeru dodatnih vprašanj smo na voljo na naloge@ptr.si.
